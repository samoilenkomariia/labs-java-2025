Перші 10 років розробки я сам писав жахливий код, хоч і читав Буча та Кнута, навчався у ВНЗ на програміста, працював на великих проектах для нафто- та газотранспорту (ППДМН, Укрнафта), МНС (міністерства надзвичайних ситуацій), РАГС та громадських організацій. Але в мене не було ані наставника, ані з ким порівняти свої сили, не було професійного середовища, мені ніхто не робив ревью коду і не критикував рішення. Я здобув величезний досвід, вільно писав 8 мовами (перший Asm x86, багато писав на dBase, Pascal, C++ Builder, Delphi), але професійне зростання було дуже повільним, все на своїх шишках.

Другі 10 років у мене з'явилися старші друзі, які могли підказати щось і покритикувати, підлеглі, яким теж треба було допомагати, і я почав викладати, що різко покращило мій власний код. Я почав керувати великою командою і довелося писати такий код, щоб його міг зрозуміти кожен у команді, а студентам треба було писати ще простіше. За цей період я сильно виріс у професійному плані, читав у 10 разів більше, професійно опанував лише три мови C#, JavaScript та PHP, почав писати open source, статті, робити доповіді на конференціях, виступати перед великою аудиторією, зокрема англійською, в інших країнах. Керував колективами у продуктах для США, Китаю, Європи.

Третє десятиліття я вже точно знав, що хочу повністю присвятити себе Open Source та підготовці професіоналів. За цей час я провів 269 офлайн мітапів, записав більше 2000 відео лекцій, підготував 11 контриб'юторів node.js, запустив розробку технологічного стеку Metarhia, який має сотні контриб'юторів і був впроваджений у багатьох проектах у корпоративних системах, держсекторі, інтерактивних телевізійних відеоформатах, соціології, медичній та транспортній сферах, отримував міжнародні нагороди. Був архітектором єдиної інформаційної системи МВС України. Викладав у трьох ВНЗ та читав лекції у понад 10 тисяч студентів. Зробив понад 150 доповідей, організовував міжнародні конференції.

Що я виніс із цих 30 років досвіду, що важливо і що допомогло б мені рухатися швидше, якби я знав це з самого початку:
- Довга воля - здатність до глибокого вивчення спеціальності, а не поверхового копіювання, це фундамент професійного зростання.
- Навчання інших – найкращий спосіб розібратися в темі та отримати критику свого коду, навчитися робити простіше та пояснювати як воно працює, а потім переробляти ще простіше.
- Відкритий код — можливість отримати зворотний зв'язок від спільноти та показати свій рівень експертизи, принести користь та зберегти свою працю для багаторазового перевикористання.
- Публічні виступи - розвиток навичок пояснення складних концепцій простими словами та побудови репутації цікавого доповідача дало мені більше ніж популярність, це дозволило натренувати скіл відкритої професійної розмови, яка потрібна і в перемовинах, і в обговореннях.
- Рев'ю коду вчать нас більше, ніж його написання, і рев'ю, які ми робимо і які отримуємо.
- Потрібно писати якомога простіше – складний код говорить про незрілість інженера, про нездатність розділити на частини завдання та застосовувати всю силу мови, платформи та заліза.
- Мультипарадигменне програмування перемогло - вміння комбінувати різні парадигми і отримувати коду з потрібними характеристиками, це ключове для всіх сучасних мов, жодна з них не живе в ізоляції.
- Боротьба парадигм безглузда - кожна парадигма сильна у своєму, важливо розуміти їх сильні та слабкі сторони та формувати набір ідей, синтаксисів, абстракцій та прийомів під задачу.
- Основний інженерний принцип SoC (Separation of concerns) – основа передбачуваного та підтримуваного коду, а патерни – це не теорія, а сконцентрована практика та мудрість, заточена для перевикористання, не прив'язана до мови та платформи.
- Доброзичливість важливіша за знання, а токсичність, гордість і ненависть руйнують усе, до чого торкнуться.